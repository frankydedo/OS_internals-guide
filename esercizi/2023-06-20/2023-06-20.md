# Es 1

*Sia dato un sistema di memoria virtuale con paginazione a richiesta, nel quale vengono indirizzati i Byte. Il sistema ha indirizzi su 32 bit, con pagine di 4KB, e dispone di TLB (Translation Look-aside Buffer). La tabella delle pagine (“page-table”) è a un solo livello. Non si utilizzano ulteriori strutture dati (quali tabelle di hash o inverted page table) per velocizzare gli accessi. Un TLB miss viene gestito facendo accesso alla tabella delle pagine, gestendo l’eventuale PF, aggiornando la TLB, e ripetendo l’accesso in memoria con TLB aggiornata.*

*Si sa che la memoria RAM ha tempo di accesso di 100 ns, che un Page Fault ha un costo di 2.1ms oppure 4.1ms, a seconda del valore del modify bit relativo alla pagina scelta come vittima. Si sono valutate tre stringhe di riferimento w1, w2 e w3, di lunghezza 100000 (ognuna). In w1 si osservano 10000 TLB miss e nessun PF, in w2 20000 TLB miss e 10 PF (tutti con modify bit 0), in w3 10000 TLB miss e 20 PF, di cui 10 con modify bit 0 e 10 con modify bit 1. Si sa inoltre che le tre stringhe rappresentano il comportamento del sistema in esame, assumendo che w2 e w3 siano equiprobabili e con probabilità (sia w2 che w3) doppia rispetto a w1.*

## A
*Si calcoli il numero complessivo di accessi alla TLB (compresi gli accessi ripetuti dopo un miss) eseguendo, in sequenza, le tre stringhe di riferimento. Si calcoli quindi, ESCLUDENDO I TEMPI DI PF, il tempo effettivo di accesso in RAM, dapprima per la sequenza delle tre stringhe e poi per il sistema che rappresentano (tenendo conto delle relative probabilità)*

### Aspetti teorici

- **Memoria virtuale con paginazione a richiesta**: la memoria virtuale divide lo spazio indirizzi in pagine (qui da 4 KB), e la memoria fisica in frame di uguale dimensione. Quando un processo accede a un indirizzo, il sistema traduce l'indirizzo virtuale in indirizzo fisico usando la tabella delle pagine.

- **TLB (Translation Lookaside Buffer)**: una cache della tabella delle pagine, che accelera la traduzione degli indirizzi virtuali in fisici. Se la pagina è nella TLB → TLB hit → accesso rapido, altrimenti → TLB miss → si consulta la tabella delle pagine in RAM → aggiorna TLB → ripete l’accesso.

- **Tempi di accesso**:
  - Accesso RAM: 100 ns
  - Page Fault (PF) comporta un ritardo elevato, da ms (2.1 ms o 4.1 ms), molto più lento del normale accesso.

- **Accessi a indirizzi su 32 bit**: dato che la pagina è 4 KB = 2^12 byte, gli indirizzi si dividono in:
20 bit per il numero di pagina (32 - 12)
12 bit per l'offset interno alla pagina.

- La tabella delle pagine è a **un solo livello** e si trova in RAM, quindi ogni accesso alla tabella delle pagine richiede un accesso a RAM (100 ns).

### Soluzione
#### Accessi alla TLB

Si tenta di accedere alla TLB:

- **hit**: tempo = 1 accesso RAM = 100ns
- **miss**: si accede alla Page Table in RAM, si aggiorna la TLB, poi si rifà l’accesso alla memoria vera (altri 100 ns). Totale = 2 accessi RAM = 200 ns (escludendo Page Fault).

Nel nostro caso quindi abbiamo:

- **w1**
  - 10.000 TLB miss
  - 90.000 TLB hit
  - totale accessi: 90.000 + 2*10.000 = 110.000 accessi
- **w2**
  - 20.000 TLB miss
  - 80.000 TLB hit
  - totale accessi: 80.000 + 2*20.000 = 120.000 accessi
- **w1**
  - 10.000 TLB miss
  - 90.000 TLB hit
  - totale accessi: 90.000 + 2*10.000 = 110.000 accessi

        totale_accessi_tlb = 110.000 + 120.000 + 110.000 = 340.000

#### EAT alla RAM (PF esclusi)

Due casi:

- **TLB hit**: 1 accesso in RAM per recuperare il dato
- **TLB mis**: 1 accesso in RAM per accedere alla PT, 1 accesso in RAM per recuperare il dato

Abbiamo dunque nel nostro caso che gli accessi in RAM equivalgono in numero a quelli alla TLB. Considerando 100ns per ogni accesso in RAM otteniamo:

        EAT_ram = (110.000 + 120.000 + 110.000) * 100ns = (11+12+11) ns = 34 ms

Ora invece, considerando le probabilità associate ad ogni stringa, poniamo:

- p(w1) = 0.5
- p(w2) = 1
- p(w3) = 1

otteniamo:

        EAT_ram = (11ns*0,5 + 12ns*1 + 11ns*1) / (0,5 + 1 + 1) = 11,4 ns

## B
*Si considerino ora i PF. Si spieghi brevemente come va correlato il modify bit con i tempi di gestione dei PF. Si calcoli, per ognuna delle tre stringhe di riferimento e quindi per il sistema che rappresentano, il tempo effettivo di accesso in RAM, tenendo conto sia della TLB che dei PF*

# Es 2

Considerare un file system basato su allocazione indicizzata nel quale si utilizza per ogni file una lista di blocchi indice. ATTENZIONE: non si tratta di organizzazione Unix-UFS basata su INODE, ma solo di lista di blocchi indice. I puntatori/indici hanno una dimensione di 32 bit e i blocchi del disco hanno una dimensione di 4KB. Il file system risiede su una partizione del disco in cui 2TB sono riservati a blocchi di dato e blocchi di indice, a cui si aggiungono 2GB riservati a metadati (FCB, direttori, ecc., blocchi indice esclusi in quanto allocati insieme ai blocchi dato). 

A) Calcolare la massima dimensione possibile per un file (si vuole la dimensione esatta del file).

B) Dato un file binario di dimensione 8245 KB, calcolare quanti blocchi indice e blocchi di dato occupa il file. Calcolare anche la frammentazione interna, sia per i blocchi di dato che per quelli di indice. 

C) Si sa che il file (vedi domanda B) contiene una sequenza di numeri reali in formato double (64 bit per numero). Si calcoli fino a quale blocco di indice e a quale riga (casella) di questo occorre accedere per leggere i primi 512K (K va inteso come 2^10) numeri del file. (verificare che la dimensione sia consistente)

# Es 3

i consideri un contesto di paginazione a richiesta con sostituzione di pagine. Si risponda alle domande seguenti.

A) Spiegare brevemente per quale/i scopo/i possono essere usati, nella Page Table, i bit denominati:

- validi
- reference
- modify

B) Si tratta di bit presenti solo nella PT o anche nella TLB ? (motivare)

C) Si vuole realizzare una Page Table a un solo livello unica per tutti i processi. E’ possibile? Se no, spiegare perché. Se si, dire quale è il costo di una conversione pagina–frame

# Es 4

Si consideri, in OS161, la realizzazione della gestione della memoria virtuale. Si risponda alle seguenti domande

A) Si supponga di voler realizzare in dumbvm la gestione dei frame liberi mediante free-list, invece che con bitmap (come fatto nella soluzione proposta per il lab 2).

A1) si dica se la free list può essere una lista di frame oppure una lista di intervalli contigui di frame liberi. (motivare)

A2) Qualora la lista fosse ordinata, andrebbe ordinata in base a indirizzi fisici, logici oppure in base alla dimensione di un intervallo libero? (motivare)

B) Si supponga di voler invece realizzare una PAGE TABLE a livello di singolo processo. Viste le dimensioni ridotte della RAM fisica, si ipotizzi che una casella (entry) della PT occupi solo 2 Byte.
Si Ipotizzi di NON voler gestire un heap per il processo: il processo contiene quindi unicamente (come fatto in dumbvm) i segmenti di codice, di dati e lo stack. Si sa che:

- Il segmento 1 (codice) richiede 4 pagine, inizianti all’indirizzo 0x400000
- Il segmento 2 (dati) richiede 3 pagine, inizianti all’indirizzo 0x500000
- Lo stack ha dimensione 18 pagine, che terminano, anziché al massimo indirizzo logico possibile (come fatto in dumbvm), all’indirizzo 0x3FFFFFFF. 

B1) Si calcoli la dimensione complessiva dell’address space e, al suo interno, il numero di pagine effettivamente usate (valide). Si calcoli quale sarebbe la dimensione di una page table standard.

B2) si calcoli quale sarebbe la dimensione di una page table organizzata mediante due page table standard distinte, una per i soli segmenti di codice e dato e una per lo stack.

# Es 5

A) Si considerino le funzioni thread_switch e thread_fork. Quale viene utilizzata per creare un processo? Quale per creare un nuovo kernel thread? (motivare)

B) quando viene creato un nuovo kernel thread in OS161, questo appartiene al processo che lo ha creato o può appartenere a un diverso processo? (motivare)

C) Perché la funzione thread_exit(), nella versione base di OS161, non può essere chiamata dopo che si è chiamata proc_destroy (per il processo a cui appartiene il thread)?

D) Cosa succede se non viene chiamata la funzione as_destroy al termine dell’esecuzione di un processo user? Il kernel può andare in crash? (motivare